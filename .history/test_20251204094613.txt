"durg": "ओम् समाम्नायः समाम्नातः । स व्याख्यातव्यः । अथ किमर्थं वेदो वेदाङ्गानि च प्रवृत्तानि । सर्वकामप्राप्त्यादिर्मोक्षान्तः पुरुषार्थो वक्तव्य इति वेदः प्रवृत्तः । तत्परिज्ञानाय वेदाङ्गानि प्रवृत्तानि । तानि पुनरमूनि प्रतिनियतार्थविषयवृत्या वेदमास्कन्दन्ति । तद्यथा शिक्षा तावत् “आत्मा बुद्ध्या समर्थ्यार्थान्” (पा.शि. ६) इत्येवमादिना क्रमेण स्वरव्यञ्जनाभिव्यक्तिलक्षणं पूर्वाह्णमध्यन्दिनापराह्णेषु यथाध्येयमधीतस्य च स्वरसौष्ठवयुक्तस्य यज्ञकर्मणि प्रयोग इत्येवमाद्यर्थजातं निरुवाच । तथा ह्यधीतः प्रयुज्यमानश्चापूर्वाङ्गभावाय नान्यथेत्येवमर्थवत्ता शिक्षायाः । एवं ह्याह । “मन्त्रो हीनः स्वरतो वर्णतो वा मिथ्या प्रयुक्तो न तमर्थमाह । स वाग्वज्रो यजमानं हिनस्ति यथेन्द्रशत्रुः स्वरतोऽपराधात्” (पा.शि. ५२ ) इति । वेदाध्ययनानुषङ्गतश्चेतिहासपुराणशास्त्राणां लौकिकानां ग्रन्थविस्तररचनानामत एवाध्ययनपरिज्ञानम् । शिक्षाधिगताध्ययनविधेर्वेदस्याक्षरकोश- पादव्यवस्थालक्षणपरिज्ञाने छन्दोविचितिराद्रियते । इयताक्षरकोशेनेयद्भिः पादैर्गायत्रीयद्भिस्त्रिष्टुबिति । न ह्यविज्ञातच्छन्दसा प्रयुज्यमानो मन्त्रः कर्मण्यर्धुकः स्यात् । एवं ह्याह । “यो ह वा अविदितार्षेयच्छन्दोदैवतब्राह्मणेन मन्त्रेण याजयति वाऽध्यापयति वा स्थाणुं वर्च्छति गर्ते वा पद्यति प्र वा मीयते पापीयान् भवति यातयामान्यस्य च्छन्दांसि भवन्ति” (आर्षेयब्राह्मणम्) इति । अतोऽनुषङ्गतो वक्त्रादिलक्षणपरिज्ञानं लोकेऽत्र लौकिकमिति ह्याह । सम्यगधीतस्य परिज्ञातच्छन्दसोऽमुष्मिन्कर्मणि विनियोग इति कल्प आद्रियते । तद्यथा । इषेत्वेति च्छिनत्ति । ऊर्ज्जेत्वेत्यनुमार्ष्टि । नहि कल्पानभिज्ञः प्रयोगान् विजानीयादिति । श्रुतिचोदितकर्माङ्गभूतकालपरिज्ञानाय ज्योतिषम् । अनुषङ्गतश्चातोऽपि प्राणिनां शुभाशुभकर्मफलविपाककालपरिज्ञानम् । व्याकरणाद्विभक्त्यादिपरिज्ञानम् । एवं ह्याह “ प्रयाजाः सविभक्तिकाः कर्तव्याः” । तथा चोहं दर्शयति “संख्यादयो न विवर्धन्ते” इति । न च व्याकरणानभिज्ञो विभक्तीर्जानीयादूहितुं वा मन्त्रान् । तत एव चानुषङ्गतो लोके लौकिकलक्षणपरिज्ञानम् । एवं छन्दस्येवं भाषायामिति प्रविभागो नान्तरीयकोऽनन्तरेण व्यवस्थितः ।   अत उक्ताध्यय- विधेरुक्तच्छन्दःप्रविभागस्योक्त- विनियोगस्योप- लक्षितकर्माङ्गभूत- कालस्योपदर्शित- लक्षणस्यैतैरङ्गैर्वेदस्यार्थपरिज्ञानविषये निरुक्तं नामेदमङ्गमारभ्यते । प्रधानञ्चेदमितरेभ्योऽङ्गेभ्यः सर्वशास्त्रेभ्यश्चार्थपरिज्ञानाभिनिवेशात् । अर्थो हि प्रधानम् । तद्गुणः शब्दः । स चेतरेषु व्याकरणादिषु चिन्त्यते । कल्पे खल्वपि विनियोगश्चिन्त्यते स च पुनरर्थाभिधानवशेन मन्त्राणाम् । यो यमर्थमभिधानेन संस्कर्तुं समर्थो मन्त्रः स तत्र विनियुज्यते । तदुक्तं “अर्थाभिधानसंयोगान्मन्त्रेषु शेषभावः स्यात्” (जै.सू. ९/१/३६) इति । न च निरुक्तादृतेऽन्यदङ्गमन्यद्वा बाह्यं शास्त्रमस्ति तात्पर्येण यदशेषाञ्शब्दान्निर्ब्रूयात् । यदपि च क्वचित्क्वचिदन्यशास्त्रे शब्दनिर्वचनमत एव तदित्युपलक्ष्यम् । यथा शब्धलक्षणपरिज्ञानं सर्वशास्त्रेषु व्याकरणादेवं शब्दार्थनिर्वचनपरिज्ञान निरुक्तात् । वस्तुमात्रमेव हीतरेषु शास्त्रेषु स्वाभिमतबुद्धिविषयमेव किञ्चिच्चिन्त्यते । ब्राह्मणमपि च विध्यर्थवादरूपमशेषं मन्त्रार्थशेषभूतमेव । मन्त्रब्राह्मणार्थ- परिज्ञान- बद्धश्चाध्यात्माधिदैवाधिभूत- परिज्ञान- द्वारेण धर्मार्थकाममोक्षाख्याखिलपुरुषार्थः । न चानिरुक्तो मन्त्रार्थो व्याख्यातव्य इति । तस्मादर्थपरिज्ञानाभिनिवेशादिदमेव प्रधानमित्युपपन्नम् ।  अथास्यैवमखिलपुरुषार्थोपकारवृत्तिसमर्थस्य संग्रहः । तद्यथा । नामाख्यातोपसर्गनिपातलक्षणम् । भावविकारलक्षणम् । नामान्याख्यातजानि न सर्वाणि च यथोपन्यस्य पक्षप्रतिपक्षतो विचार्यावधारणं सर्वाण्याख्यातजानि कानिचिदेवानेकधातुजान्यपीति । मन्त्राणामर्थवत्त्वानर्थवत्त्वे विचार्य शास्त्रारम्भप्रयोजनद्वारेणार्थवत्तावधारणम् । पदविभागपरिज्ञानप्रतिज्ञावबोधावलम्बित्वप्रदर्शनाय । आदिमध्यान्तानेकदैवतलिङ्गसङ्कटेषु मन्त्रेषु याज्ञिकापरिज्ञानद्वारेण देवतापरिज्ञानप्रतिज्ञा । अर्थज्ञप्रशंसा । अनर्थावधारणम् । वेदवेदाङ्गव्यूहः । सप्रयोजननिघण्टुसमाम्नायविरचनं प्रकरणत्रयविभागेन । नैघण्टुकप्रधानदेवताभिधानप्रविभागलक्षणम् । निर्वचनलक्षणद्वारेण शब्दवृत्तिविषयोपदेशोऽर्थप्राधान्यात् । लोपोपधाविकारवर्णलोपविपर्ययोपदेशेन सामर्थ्योपप्रदर्शनायादिमध्यान्तलोपोपधाविकारवर्णलोपद्विवर्णलोपाद्यन्तविपर्ययाद्यन्तवर्णव्यापत्तिवर्णोपजनोदाहरणचिन्ता । अन्तस्थान्तर्धातुनिमित्तेन संप्रसार्यासंप्रसार्योभयप्रकृतिधातुनिर्वचनोपदेशः । भषिकप्रायोवृत्तिभ्यो नैगमशब्दार्थप्रसिद्धिः । नैगमप्रायोवृत्तिभ्यो भाषिकशब्दार्थप्रसिद्धिः । देशव्यवस्थया शब्दरूढ्युपदेशः । तद्धितसमासनामनिर्वचनलक्षणम् । शिष्यलक्षणम् । विशेषव्याख्यया तत्त्वपर्यायभेदसंख्यासन्दिग्धोदाहरणनिर्वचनव्यवस्थया नामाख्यातोपसर्गनिपातानां विभागेन नैघण्टुकप्रकरणानुक्रमणम् । अनेकार्थानवगतसंस्कारानुक्रमणम् । परोक्षकृतप्रत्यक्षकृताध्यात्मिकमन्त्रलक्षणम् । स्तुत्याशीःशपथाभिशापाचिख्यासापरिदेवनानिन्दाप्रयतोपपरीक्षणायाध्यात्मोपदेशप्रकृतिभूमत्वम् । इतरेतरतरजन्मत्वम् । स्थानत्रयभेदशस्तिसृणामेकैकस्या माहाभाग्यकृतोऽनेकनामधेयप्रतिलम्भः । पृथगभिधानं स्तुतिसम्बन्धाद्वा । देवतानामाकारचिन्तनभक्तिसाहचर्यसंस्तवकर्मसूक्तभाक्त्वहविर्भाक्त्वव्यञ्जनभाक्त्वानि । पृथिव्यन्तरिक्षद्युस्थानदेवतानामभिधेयाभिधानव्युत्पत्तिप्राधान्यस्तुत्युदाहरणं तन्निर्वचनविचारोपपत्त्यवधारणानुक्रमेण व्याख्याय दैवतप्रकरणनिर्णयः । विद्यापारप्राप्त्युपायोपदेशो मन्त्रार्थनिर्वचनद्वारेण । देवताभिधाननिर्वचनफलं देवताताद्भाव्यमित्येष समासतो निरुक्तशास्त्रचिन्ताविषयः ।  तस्यैषा गवाद्या देवपत्न्यन्ता पञ्चाध्यायी सूत्रसंग्रहः । सा च पुनरियं साक्षात्कृतधर्मभ्यो महर्षिभ्य उपदेशेन मन्त्रार्थमुपश्रुत्य श्रुतर्षिभिरवरशक्तिदौर्बल्यमवेक्ष्य तदनुजिघृक्षया वाक्यार्थसामर्थ्यादभिधेयानुन्नीयोन्नीय मन्त्रार्थावबोधाय छन्दोभ्यः समाहृत्य समाम्नाता। सैषा छन्दोवयवभूता छन्दोधर्मिण्येव यथा यथापत्रस्तो गौर्गोधर्मा ।  समाम्नायः समाम्नातः । स व्याख्यातव्यः । तमिमं समाम्नायं निघण्टव इत्याचक्षते । निघण्टवः कस्मात् । निगमा इमे भवन्ति । छन्दोभ्यः समाहृत्य समाहृत्य समाम्नाताः । ते निगन्तव एव सन्तो निगमनान्निघण्टव उच्यन्त इत्यौपमन्यवः । अपि वा हननादेव स्युः । समाहता भवन्ति । यद्वा समाहृता भवन्ति । तद् यानि चत्वारि पदजातानि नामाख्याते चोपसर्गनिपाताश्च तानीमानि भवन्ति । तत्रैतन्नामाख्यातयोर्लक्षणं प्रदिशन्ति । भावप्रधानमाख्यातम् । सत्त्वप्रधानानि नामानि । तद् यत्रोभे भावप्रधाने भवतः पूर्वापरीभूतं भावमाख्यातेनाचष्टे । व्रजति पचतीति । उपक्रमप्रभृत्यपवर्गपर्यन्तं मूर्तं सत्त्वभूतं सत्त्वनामभिः । व्रज्या पक्तिरिति । अद इति सत्त्वानामुपदेशः । गौरश्वः पुरुषो हस्तीति । भवतीति भावस्य । आस्ते शेते व्रजति तिष्ठतीति । इन्द्रियनित्यं वचनमौदुम्बरायणः ||१.१||  इयं च तस्या द्वादशाध्यायी भाष्यविस्तरः । तस्या इदमादिवाक्यं “समाम्नायः समाम्नातः” इति । गवादिदेवपत्न्यन्तः शब्दसमुदाय उच्यते । समाङ्पूर्वस्य म्नातेरभ्यासार्थस्य कर्मणि कारके समाम्नायः । समभ्यस्यते मर्यादयाऽयमिति समाम्नायः । स च ऋषिभिर्मन्त्रार्थपरिज्ञानायोदाहरणभूतः पञ्चाध्यायीशास्त्रसंग्रहभावेनैकस्मिन्नाम्नाये ग्रन्थीकृत इत्यर्थः । तस्य किमिति ? स व्याख्यातव्यः । स च योऽसमाम्नातश्छन्दस्येवावस्थितोऽगवादिरन्यैर्वा निरुक्तैर्यः समाम्नातोऽयं चैतस्मिन्निरुक्ते स एष उभयलक्षणोऽपि व्याख्यातव्यः । आह । कथमेतद्गम्यतेऽसमाम्नातव्याख्यानमप्यत्राभिमतमिति । समाम्नानार्हाणां वा किमर्थमसमाम्नानमिति । उच्यते । निर्वचनलक्षणोपदेशात् । निर्वचनप्रसक्तानां च मृगकर्णदक्षिणालक्ष्मीनिघण्टुभद्राधःशब्दप्रभृतीनामेवमाद्यानां निर्वचनोपदेशाज्ज्ञायतेऽसमाम्नातव्याख्यानमप्यत्राभिमतमिति । यत्पुनरेतदुक्तं समाम्नानार्हाणां वा किमर्थमसमाम्नानमिति । अत्र ब्रूमः । नहि समाम्नानार्हाणामन्तोऽस्ति । तेषां सर्वेषां समाम्नाने शास्त्रान्त एव न स्यात् । अतश्चाध्ययनश्रवणज्ञानशक्तिहानदोषः प्रसज्येत । शक्यश्चैतावल्लक्षणोद्देशोदाहरणभूतनिघण्टुशब्दसमुदायेनाधीतवेदेन मेधाविना तपस्विना लक्षणविनियोगार्षच्छन्दोदैवतनिदानविदाभियुक्तेनागमवता मन्त्रार्थोऽभ्यूहितुमित्येतावानेव निघण्टुषु शब्दसमुदायः समाम्नातः । तस्मादुपपन्नमसमाम्नातव्याख्यानमप्यत्राभिमतमित्यसमाम्नानं सर्वेषां शास्त्रातिगौरवभयादिति । व्याख्यातव्यो विभज्येमान्यत्र नामानीमान्याख्यातान्युपसर्गा इमे निपाता इम इदं सामान्यलक्षणमिदं विशेषलक्षणमिमान्येकार्थानीमान्यनेकार्थानीमान्यनवगतसंस्काराणीदमभिधानमिदमभिधेयमिदमभिधानस्य निर्वचनमित्येवंविधया मर्यादया परिपाट्या यथासमाम्नात आख्यातव्यो निर्वक्तव्य इत्यर्थः । 'तमिमं समाम्नायं निघण्टव इत्याचक्षते'। तं च योऽसमाम्नातश्छन्दस्येवावस्थितोऽगवादिरन्यैर्वा निरुक्तैः समाम्नातस्तमिमं च निघण्टव इत्याचक्षतेऽन्येऽप्याचार्या इति वाक्यशेषः। निरूढा हीयमेतस्मिञ्छब्दसमुदाये संज्ञेत्यभिप्रायः । ' निघण्टवः कस्मात् ' इति निघण्टुशब्दव्युत्पिपादयिषया प्रश्नः । निर्विवक्षयेदमाह ' निगमा इमे भवन्ति ' । येष्वभिधाननिर्वचनप्रारम्भकेष्वाचार्यः कस्माच्छब्दमुत्तरत्र न कुर्यात्तेष्वपि व्याख्याकालेऽयं समुत्पाद्यः। तथा हि व्याख्यासाकल्यं भवति । 'निगमा इमे भवन्ति' । निश्चयेनाधिकं वा निष्कृष्य निगूढार्थी एते परिज्ञाताः सन्तो मन्त्रार्थान् गमयन्ति ज्ञापयन्ति । ततो निगमसंज्ञा इमे भवन्ति । आह । कः पुनरेतेषु विशेषो येनैत एव ज्ञापयन्तीति । उच्यते । यस्मादेते ' छन्दोभ्यः समाहृत्य समाहृत्य समाम्नाताः ' । छन्दांसि मन्त्रास्तेभ्य उपलक्षितसामर्थ्याः समाहृत्य ग्रन्थीकृता इत्यर्थः । आह । कस्मात्पुनरेतावन्त एव ग्रन्थीकृता इति । उच्यते । इतो यस्मादेतैरेव छन्दस्यवस्थितैरभिनिविष्ठधियामपि मेधाविनां तपस्विनां लक्षणविनियोगार्षच्छन्दोदैवतनिदानविदामपि सतां मन्त्रार्थपरिज्ञानोद्यमभङ्गः क्रियते दुष्परिज्ञानत्वात्तेषाम् । एतेषु परिज्ञातेष्वप्रतिबन्धेन शक्यते मन्त्रार्थः परिज्ञातुमित्यत उच्यते त एव ज्ञापका भवन्तीति । अतश्चैत एवोन्नीतसामर्थ्याः समाहृत्य समाहृत्य समाम्नाता इति । समाम्नमात्रमेव दर्शयति । प्रकरणगताश्च नित्या एवैत इति गम्यते । 'ते निगन्तव एव सन्तो निगमनान्निघण्टव उच्यन्त इत्यौपमन्यवः'। उदाहृतासमाम्नाता निर्वचनप्रसङ्गतो ये निरुच्यन्ते य एते समाम्नाता गवा दयस्त एते मन्त्रार्थनिगमयितृत्वादुभयेऽपि निगन्तवः सन्तो निगमनाद्धेतोर्निघण्टव उच्यन्त इत्यौपमन्यवः । इत्येवमर्थनिगमयितृत्वान्निगन्तव एते संपन्नाः सन्तोऽतिपरोक्षवृत्तिना शब्देन गकारस्थाने घकारं कृत्वा तकारस्थाने च टकारं कृत्वा । वर्णव्यापत्त्यादिलक्षणं ' अथाप्यादिविपर्ययः ' (निरु० २/१) इत्येवमादि । तदेतत्परोक्षातिपरोक्षवृत्तिषु यथासंभवं द्रष्टव्यम् । त्रिविधा हि शब्दव्यवस्था प्रत्यक्षवृत्तयः परोक्षवृत्तयोऽतिपरोक्षवृत्तयश्च । तत्रोत्कटक्रियाः प्रत्यक्षवृत्तयः । अन्तर्लीनक्रियाः परोक्षवृत्तयः । अतिपरोक्षवृत्तिषु शब्देष्वेष निर्वचनाभ्युपायः । तस्मात्परोक्षवृत्तितामापाद्य प्रत्यक्षवृत्तिना शब्देन निर्वक्तव्याः । तद्यथा । निघण्टव इत्यतिपरोक्षवृत्तिः । निगन्तव इति परोक्षवृत्तिः । निगमयितार इति प्रत्यक्षवृत्तिः । यस्मानिगमयितार एते निगन्तव इति निघण्टव उच्यन्ते । उक्तं च । “ वर्णागमो वर्णविपर्ययश्च द्वौ चापरौ वर्णविकारनाशौ । धातोस्तदर्थातिशयेन योगस्तदुच्यते पञ्चविधं निरुक्तम् ' ॥ वक्ष्यति चायमपि वर्णविपर्ययवर्णव्यापत्तिलक्षणम् ( निरु० २/१)। त एते निगन्तवः सन्तो निघण्टव उच्यन्ते । इत्येवमतिपरोक्षवृत्तयो निर्वक्तव्याः । प्रायेण चोणादिषु परोक्षवृत्तयः शब्दाश्चिन्त्यन्ते ।",
"skand": "पुरुषस्य प्रवृत्त्यर्थं निवृत्त्यर्थञ्च प्रत्यक्षादिभिः प्रतिपत्तुमशक्यस्य हितफलस्याग्निहोत्रादेरहितफलस्य च ब्राह्मणवधादेः प्रतिपादनार्थो वेदः । तस्याङ्गानि षट् - व्याकरणम्, शिक्षा, कल्पसूत्राणि, छन्दोविचितिः, ज्योतिषम्, निरुक्तञ्च। तत्र व्याकरणम् अर्थविशेषाश्रयेण प्रकृत्यादिविभागेन साधुशब्दानन्वाचक्षाणं शब्दार्थप्रतिपादनेनोपयुज्यते । क्वचित्तु शब्दरूपप्रतिपादनेनैव व्याकरणमुपयुज्यते। शिक्षा तु-अध्ययनकाले कर्मणि च मन्त्राणां प्रयोगकाले द्रुतादिवर्णदोषैर्दुष्टस्य शब्दस्योच्चारणप्रतिपादनेनोपयुज्यते । कल्पसूत्राण्यपि प्रतिशाखं शाखान्तराधीतेन न्यायप्राप्तरूपेण चाङ्गेनोपेतस्य प्रतिपत्रस्य कर्मणः प्रतिपादनेन। छन्दोविचितिरपि-स्तोत्रादेरङ्गत्वेन श्रुतस्य गायत्र्यादेश्छन्दसो रूपप्रतिपादनेन। ज्योतिषमपि-दर्शपौर्णमासाद्यङ्गभूतस्य पौर्णमास्यमावास्यादेः कालस्य स्वरूपप्रतिपादनेन। निरुक्तं तु-मन्त्रार्थप्रतिपादनेनेति। एतद् 'अथापीदमन्तरेण मन्त्रेष्वर्थप्रत्ययो न विद्यते' (निरुक्त १.१५) इत्यत्र साक्षेपसमाधानं वक्ष्यामः। तस्य निरुक्तस्य पञ्चाध्याया 'गौग्र्मा' इत्यादयो निघण्टवस्तेषां व्याख्यानार्थं षष्ठप्रभृति 'समाम्नायः समाम्नातः' (निरुक्त १.१) इति भगवतो यास्कस्य भाष्यम्। तस्य पूर्वटीकाकारैर्बर्बरस्वामिभगवद्दर्गुप्रभृतिभिर्विस्तरेण व्याख्यातस्य तद्वचनैकदेशानुच्चित्योच्चित्या-ल्पक्लेशेनाभ्याससिद्धयर्थमल्पग्रन्था वृतिः क्रियते। समाम्नायः समित्येकीभावे, आइ-आभिमुख्ये, 'म्ना अभ्यासे', एकत्र सम्भूयाध्येतुभिर्वेदवादिभि-राभिमुख्येनाभ्यस्यमानत्वात्। समाम्नायशब्देनात्र गवादिर्देवपल्यन्तः शब्दसमूह उच्यते, न वेदः। समाम्नातः-सम्भूयाभिमुख्येनाम्नातः अभ्यस्तः। ग्रन्थीकृत्य पूर्वाचार्यैः पठित इत्यर्थः। स व्याख्यातव्यः अहे कृत्यः। व्याख्यानार्ह इत्यर्थः, मन्त्रार्थप्रतिपत्तेस्तदर्थज्ञान्प्रतिबद्धत्वात्। यावद्धि मन्त्रेषु गवादीनां शब्दानां पृथिव्यादिरों नावगम्यते न तावन्मन्त्रार्थप्रतिपत्तिर्भवति। ज्ञाते तु भवत्येव। शिष्टानां शब्दानां प्रसिद्धत्वादेव। अतो मन्त्रार्थप्रतिपत्तेस्तदर्थज्ञानप्रतिबद्धत्वात् स व्याख्यानार्हः। तमिमं समाम्नायं निघण्टव इत्याचक्षते पूर्वाचार्याः। निघण्टवः कस्मात् एते गवादयः शब्दाः पूर्वाचार्यैरुच्यन्ते। कस्मातदुच्यते-निगमा इमे भवन्ति-नियमेन मन्त्रार्थस्य गमयितार इत्यर्थः। यस्मान्मन्त्रार्थप्रतिपत्तेस्तदर्थज्ञानप्रतिबद्धत्वात्तदर्थज्ञानार्थमेवैते छन्दोभ्यः समाहत्य समाहत्य समाम्नाताः ते निगमनात्रिगन्तवो भवन्ति। ततश्चैवं निगमनान्निगन्तव एव सन्तो निघण्टव उच्यन्ते, वर्णव्यापत्त्या पृषोदरादित्वाद्धि गकारस्थाने घकारः, तकारस्य टकारः। एवमौपमन्वय आचार्यों मन्यते। स्तुत्यर्थज्ञाचार्यग्रहणम्। अपि वाऽऽहननादेव स्युः अथवा यदेवैतदाहननं वचनं पाठ इत्यर्थः। आड्यूर्वी हन्ति पाठार्थः, एतस्मादेव निषष्टव एते स्युः, न निगमनात्। यस्मात् समाहता भवन्ति। एकत्र सम्भूय वा पठिता इत्यर्थः। तथाहि-ये ते मदा आवननवन्तो वचनवन्त इति निर्वचनमपि दृश्यते। कथम्? निशब्दोऽत्र व्यत्ययेन आ इत्यस्य स्थाने। दर्शयिष्यति भाष्यकार उपसर्गव्यत्ययम्-निरित्येष समित्येतस्य स्थाने इति। घण्टुशब्दोऽपि घ्नन्ति जघान जिघांसतीत्यादौ हन्तेर्हस्य घत्वापत्तिदर्शनाद् हन्तेः रूपम्, न गमेः। यद्वा समाहृता भवन्ति यस्मादर्थज्ञानार्थ छन्दोभ्यः समाहता एते, यतो वा समाहरणात्रिघण्टवः, नाहननादित्यर्थः। अस्मिन् पक्षे नि इत्येष सम्+आ इत्येतयोर्द्वयोः स्थाने। घण्टुशब्दस्तु हरतेर्हकाररेफयोर्धण्त्वापत्त्या तुशब्देन चौणादिकप्रत्ययेन। एवमेतानि निघण्टुशब्दस्य त्रीणि निर्वचनानि। अत्रेदं वक्तव्यम्-सर्वत्रैकस्य शब्दस्य कथमनेकस्य निर्वचनस्य सम्भवः ? किमर्थं वा तत्प्रदर्शनं निघण्टुशब्दस्य ? 'तमिमं समाम्नायम्' इति संज्ञात्वकथनम् तनिर्वचनप्रदर्शनज्ञ किमर्थमिति ?उच्यते-इदं केषुचिच्छब्देषु धातुरूपमविनष्टं, तदभिधेया च क्रिया तदर्थेऽस्ति, यथा-पाचकादिषु। तेषु नैवानेकस्य निर्वचनस्य सम्भवः। तथा च वक्ष्यति 'तयेषु पदेषु स्वरसंस्कारी समर्थी प्रादेशिकेन गुणेनान्विती स्थातां तथा तानि निर्वृयात्' (निरु.२.१) इति। येषु तु धातोरक्षरमात्रं वर्णमात्रं वाः यथा लक्ष्मीशब्दो लभतेर्लङ्घतेर्लब्धतेर्लषतेर्लसतेर्लज्ज्यतेश्च । तेष्वक्षरवर्णसामान्यात्रिर्वचनस्य कर्तव्यत्वात्तस्य चाक्षरस्य वर्णस्य वा सर्वेषु धातुषु सम्भवात्, सर्वेषां च तेषामभिधेयानां क्रियाणामर्थे सम्भवात्, अन्यतमावधारणे च कारणाभावादेकस्य शब्दस्यानेकनिर्वचनस्य सम्भवः। तत्प्रदर्शनज्ञ एतावतां धातूनामभिधेयाः क्रिया अयं शब्दः प्रतिपादयितुं समर्थ इत्येतस्य प्रतिपादनार्थम्। किमर्थमेतत् प्रतिपाद्यते ?उच्यते-यंत्र शब्दोऽर्थान्तरे प्रयुज्यते। यथा (निरु०४.२५) 'अहेंडमानो रति॒िवाँ अंजाच' (ऋ०१.१३८.४) इत्यश्वशब्दोऽजेषु पठ्यते। 'उडु त्यं जातर्वेदसम्' (ऋ०१.५०.१) इति जातवेदश्शब्दः सूर्ये। तत्र यथा-'तैलं पानीयं घृतं पानीयम्' इति पानीयशब्दो रूढघसम्भवात् पातव्यमिति पानक्रियां प्रतिपादयन्नेकवाक्यतां प्रतिपद्यते। एवमश्वादिशब्दोऽपि सर्वत्रानाशनक्रियामेव महाशनक्रियामेव वा प्रतिपादयति। किं तर्हि ? या यत्र वाक्ये योग्या क्रिया क्वचिदत्राशनम्, क्वचिन्महाशनम्, तां तत्र प्रतिपादयन् तदर्थमेव प्रतिपद्यते। एतावतां धातूनामभिधेयाः क्रिया अयं शब्दः प्रतिपादयतीति प्रतिपत्तव्यमिति निघण्टुशब्दस्य संज्ञात्वकथनम्। निर्वचनप्रदर्शनञ्च-अशङ्कितपर्यनुयोगपरिहारार्थम्। 'समाम्नायः समाप्नातः स व्याख्यातव्यः' इत्युक्तम्। तत्र पर्यनुयोग आपद्यते 'नायं व्याख्यातव्यः। यदि व्याख्यातव्योऽभविष्यत् पूर्वाचार्येरवायं व्याख्यास्यत' इति। अयं संज्ञात्वकथनेन तत्रिर्वचनप्रदर्शनेन च परिहीयते व्याख्यात एवायं पूर्वाचार्यैः। तैर्हास्य निघण्टुरिति संज्ञा कृता। सा च निगन्तृत्वाहतत्वसमाहृतत्वानामन्यतमं प्रत्याययति। तस्मिन् प्रतीते निघण्टुशब्दार्थमकथितमपि प्राज्ञः श्रोता स्वयमेव प्रतिपद्यते। यथा पधिद्वैते पथिज्ञेनाग्रतो गच्छताऽन्यतरस्मिन् पथि पुरुषः प्रकरप्रक्षिसेऽपधिज्ञः पश्चादागच्छन् तद्‌दृ‌ष्ट्वाऽनेन पथा स गतो मयाऽप्यनेन गन्तव्यामिति प्रतिपद्यते, तद्वत्। कथं पुनरकथितं गवादीनामर्थ प्रतिपद्यते ? उच्यते सर्वस्य हि ओतुर्न गवादयः सर्व एवाप्रसिद्धाः, अवश्यमेषां कस्यचित् कश्चित् प्रसिद्धः पृथिव्यादिरर्थः। स तेन सहेतरान् समाहृत्य समाम्नातान् पश्यनिर्द प्रतिपद्यते 'यादृशोऽयम्, नूनमितरेऽपि तादृशा एव। यत एतेन समाहत्य समाम्नाता' इति। इदञ्च पृथिवीनामधेयं तस्मादितराण्यपि पृथिवीनामधेयानीति। एवं सर्वत्र नैघण्टुके तावत्प्रकरणे तदर्थं प्रतिपद्यते। ये तावदनवगतसंस्कारा निगमा जहादयस्तेषां समाम्नायप्रयोजनं पर्येषमाणोऽक्षरवर्णसामान्येन तदर्थं तस्य च मन्त्रवाक्यार्थे समवायसम्भवं प्रतीत्येदं प्रतिपद्यते अनवगतसंस्कारप्रतिपादनार्थमेवैते समाम्नाता इति। येऽप्यनेकार्थादयस्तेषामपि तत्र तत्र मन्त्रवाक्ये तं तमर्थ प्रतीत्वेदं प्रतिपद्यत इत्यनेकार्थवृत्तिप्रतिपादनार्थमेवैते समाम्नाता इति। एवं संज्ञामात्राद् गवादेर्देवपत्यन्तस्य समाम्नायस्यार्थमकथितमपि श्रोता स्वयं प्रतिपद्यते। ततश्चैवं संज्ञां कुर्वद्भिः पूर्वाचार्वैव्र्याख्यात एवायं समाम्नाय इत्यपर्यनुयोगोऽयम्। एवं मवादिदेवपल्यन्तस्य समाम्नायस्य व्याख्या प्रतिज्ञाता, संज्ञा च कथिता, तत्रिर्वचनानि प्रदर्शितानि। इदानीं स्वरूपं कथ्यते तद्यान्येतानीति। तदिति सर्वत्र वाक्योपन्यासे। यान्येतानि लोके चत्वारि पदजातानि पदज्जातयः पदसमूहा इत्यर्थः। नामाख्याते चोपसर्गनिपाताश्च तानीमानि भवन्ति, तान्येवेमानि गवादीनि देवपल्यन्तानि भवन्ति। नापि 'अइउण्' इति पाणिनीयप्रत्याहारसमाम्नायवत् मातृकावर्णसमाम्नायवच्च तेभ्योऽन्यानीति गवादेर्दैवपत्यन्तस्य समाम्नायस्य स्वरूपकथनम्। तत्रास्मिन्त्समाम्नाये गवादीनि नामानि, भ्राजत इत्यादीन्याख्यातानीत्यस्य विवेकस्य प्रतिपत्त्यर्थम्, असमाम्नातानाञ्ज नामाख्यातत्वप्रज्ञापनार्थमेतद् वक्ष्यमाणम्- 'तत्रैतन्त्रामाख्यातयोर्लक्षणं प्रदिशन्ति' बुवन्ति। भावप्रधानमाख्यातम्-भावः क्रिया, तत्प्रधानमाख्यातम्। आख्याते हि पचतीत्यादावुच्चारिते क्रिया प्रतीयते पाकादिः। कालो-वर्तमानादिः। पुरुषः प्रथमादिः, पचतीति परः, पचसीति युष्मदर्थः पचामीत्यस्मदर्थः। उपग्रहः-कर्तृगामि-परगामित्वलक्षणः, 'स्वरितजितः' (आटा०१.३.७२) ग्रात्मनेपद उच्चारिते 'ज्योतिष्टोमेन स्वर्गकामो यजेत' इति कर्तृगामिफलत्वं प्रतीयते। परस्मैपदे तु 'यजन्ति याजका' इति परगामिफलत्वम्। सश्धनम् कर्मादि, पचतीति कर्चा, पच्यत इति कर्म। सङ्ख्या पचतीत्येकत्वम्, पचत इति द्वित्वम्, पचन्तीति बहुत्वम्। एषां क्रिया प्रधानभूता, गुणभूता इतरे तदर्थत्वात्। सत्त्वप्रधानानि नामानि नाम्नि हि पाचक इत्यादावुच्वारिते क्रिया प्रतीयते, कारकशक्तिश्च कर्तृत्वादिः, तद्युक्तञ्च द्रव्यम्। तत्र दृव्यं प्रधानभूतं, गुणभूते इतरे क्रियाकारकशक्ती, तदुपलक्षणार्थत्वात्। एवमेतत्पदावस्थायामर्थप्रतिपत्ती नामाख्यातयोरेकस्य भावप्राधान्यमपरस्य सत्त्वप्राधान्यमुक्तम्। अथ यत्रोभे तत्र कथम्? तद्यत्रोभे इत्यादि। तदिति वाक्योपन्यासे, यत्रोभे नामाख्याते देवदत्तः पचतीति वाक्यावस्थायाम्, यत्रेति श्रुतेस्तत्रेत्यध्याहार्यम्, तत्र भावप्रधाने भवतः, भावस्य साध्यत्वात्, सत्त्वस्य च साधनत्वात्, साध्यसाधनयोश्च साध्यस्य प्राधान्यात्। किंरूपं पुनर्भावं लोक आख्यातेनाचष्टे? उच्यते-पूर्वापरीभूतं भावमाख्यातेनाचष्टे व्रजति पथतीत्युपक्रमप्रभृत्यपवर्गपर्यन्तम्। क्रियायां व्यापारबाहुल्यात् व्याख्यातृणां विविधा प्रतिपत्तिः। केचित् तावन्मन्यन्तेऽनित्या क्रिया, सा यथा व्यक्त्या आकृतिर्व्यज्यते एवमधिश्रयणोदकासेचनतण्डुलावपनादिभिर्विभज्यते। तदायत्तव्यक्तित्वाच्च तदृषैव प्रतीयते। व्यक्ता सती पालमोदनादि साधयतीति। अन्ये तु-उत्पाद्यते न व्यज्यत इति मन्यन्ते। फलोत्पत्त्या चासावनुमीयते उत्पत्रेति, न स्वयं प्रत्यक्षग्राह्या। अन्ये तु-तण्डुलविघटनलक्षणक्रियावयवादनन्तरमेवौदनादेः फलनिर्वृत्तिदर्शनात् फलस्य निष्पादिका सा क्रिया। इतरे तु-अवयवा ये तण्डुलानामीषन्मृदुभावादयो ये चाधिश्रयणादयस्ते सर्वे तदर्थाः, तादर्थ्याच्च यथा-'इन्द्रः स्थूणा' इति स्थूणायामिन्द्ररूपमध्यस्यते, एवं तेषु क्रियारूपमिति मन्यन्ते। अपरे तु-अधिश्रयणादीनामवयवक्रियाणां बुद्धया परिकल्पितः समुदायः पचिक्रिया इति मन्यन्ते। सा च यद्यप्यवयवक्रियाणामुत्पत्तेः क्रमवर्तित्वादुत्पत्त्यनन्तरमेव विनाशाद्यौगपद्यासम्भवाद् वस्तुरूपेण न सम्भवति तथापि क्रमेण गृहीतानामवयवक्रियार्णा बुद्धया परिकल्पितः समुदायः पच्यादेः शब्दस्यार्थः, फलस्य च साधकः, प्रत्यवयवक्रियं फलावयवनिर्वृत्तेः, सर्वेषु दर्शनष्वेकत्वात् क्रियायां न पौर्वापर्यमस्ति। ये तु व्यञ्जका वोत्पादका वा तदर्था वा अवयवभूता वा अधिश्रयणादयस्तेषां पौर्वापर्यात् स्वयमपूर्वं न परञ्च सन्तं पूर्वापरीभूतं साध्यसाधनरूपं भावं लोक आख्यातेनाचष्टे व्रजति पचतीत्युपक्रमप्रभृत्यपवर्गपर्यन्तम्। व्रजनस्योपक्रम आद्यं पादविहरणम्। अपवर्गोऽन्यं पदम्, यतोऽनन्तरा ग्रामप्राप्तिः। पचनस्योपक्रमोऽधिश्रयणम्, अपवर्गोऽवस्रावणम्, अवस्रावितस्य निष्मत्रस्य वा ओदनस्यावतारणम्। मूर्त सत्त्वभूतं सत्त्वनामभिः तमेव भावं मूर्त्तम्, मूर्तिर्घनीभावः पिण्डीभवनमिति पर्यायाः। पिण्डीभूतं व्यावृत्तपूर्वापरीभावं सिद्धस्वरूपमित्यर्थः। सत्त्वभूतम्-सत्वं द्रव्यम्, भूतशब्दः पितृभूत इत्यादिवदुपमायां दृष्टव्यः। सत्त्वनामभिः सत्त्वं द्रव्यं लिङ्गसंख्यायुक्तं वस्तु तद्वचनाः शब्दाः सत्त्वनामानि। तैः कृदन्तैलौक-आख्यातेनाचष्टे व्रज्या पक्तिरिति। वैयाकरणैरप्येतदुक्तम् कृदभिहितो भावो द्रव्यवद्भवतीति (महा०२.२.१) प्रसङ्गेन चेदमनाख्यातैः कृदन्तैः शब्दैः रूपान्तरयुक्तस्य भावस्य वचनस्य प्रदर्शनम्। अद इत्यर्य सत्त्वानामुपदेशः 'सत्त्वं द्रव्यं लिङ्गसंख्यायुक्तं वस्तु' इत्युक्तम्। उपदिश्यतेऽनेनेत्युपदेशः, लिङ्गसंख्यायुक्तानां वस्तूनां प्रतिनिर्देशक इत्यर्थः । गौरश्वः पुरुषो हस्तीति, गौरश्व इत्यादयश्च ये विशेषास्तेषां सर्वेषां सत्त्वानां 'अदः' इत्ययमुपदेशः। गौरित्यादयस्तु केषाञ्चिदेव। अदः शब्दो हि विप्रकृष्टप्रतिनिर्देशार्थः, सर्वत्र विप्रकृष्टे वस्तुनि वत्र्तते। सर्वेषाञ्च सर्वनाम्नां प्रदर्शनार्थमदः शब्दस्योपादानम्। अन्यान्यपि हि-'त्यद्, तद्, यद, इदम्' इत्येवमादि सर्वनामानि सर्वत्र वस्तुनि वर्त्तन्ते, न क्वचिदेव। गौरश्व इत्यादयस्तु क्वचिदेव वस्तुनि गोत्वादौ वर्त्तन्ते न सर्वत्रेति । भवतीति भावस्य 'उपदेश' इति शेषः। आस्ते शेते इत्यादयश्च विशेषाः पूर्ववदेव। 'भवति' इति सर्वस्य भावस्योपदेशः। सर्वस्य भावस्य जायमानत्वात्, जायमानस्य च भवतीत्यनेनोपदेशात्। 'जायते उत्पद्यते निर्वर्त्तते' इत्यादीनां प्रदर्शनार्थं भवतीत्यस्योपादानं पूर्ववत्। आस्ते इत्यादयस्तु कस्यचिदेव भावस्योपदेशो न सर्वस्य। किमर्थं पुनरिदमुच्यते? उदाहरणार्थम्। 'भावप्रधानमाख्यातं सत्त्वप्रधानानि नामानि' इत्युक्तम्, उदाहरणानि तु नोक्तानि, तान्यनेन प्रकारेणोच्यन्ते। ननु भावस्य पुरस्तादेबोदाहरणे उक्ते 'पूर्वापरीभूतं भावमाख्यातेनाचष्टे व्रजति पचति' इति, न तदुदाहरणार्थ वचनम्। किन्तर्हि ? इहोदाइतैव्रज्यादिभिर्यादृशो भाव उच्यते पूर्वापरीभूतः उपक्रमप्रभूत्यपवर्गपर्यन्तः, तादृशस्य प्रतिपादनार्थ तद्वचनम्। अथवा यदिदमस्माभिर्दर्शितम्-अद इति सत्त्वानामुपदेशो गौरित्यादयस्तु कस्यचिदेव। 'भवति' इति भावस्य सर्वस्योपदेशः। 'आस्ते' इत्यादयस्तु कस्याचिदेवेत्यस्य प्रतिपादनार्थमेतद्वचनम्। अस्मिस्तु व्याख्याने अद इति सत्त्वानामुपदेशः सामान्येन, गौरश्वः पुरुषो हस्तीति विशेषेण। भवतीति भावस्य सामान्येन, आस्ते शेते व्रजति तिष्ठतीति विशेषेण इति 'सामान्येन' 'विशेषेण' इत्येतौ वाक्यशेषावध्याहार्थी जायेते। न चैतस्य प्रतिपादने किञ्जिदस्ति प्रयोजनम्, अतोऽपव्याख्यानमेतत्। अतः परम् 'इन्द्रियनित्यं वचनम्' इत्यादिरुक्तपदचतुष्टुवाक्षेपप्रतिसमाधानार्थी ग्रन्थः। तस्यार्थं केचिदेवं व्याचक्षते-इन्द्रियं वागिन्द्रियं तत्र यन्नित्यं नियतम्, अन्यत्र नास्ति, तदिन्द्रियनित्यम्, सप्तमी 'ति. योगविभागात् समासः। गृहनित्योऽध्ययननित्य इति यथा। यावद्वागिन्द्रियं तदुच्चारणे व्याप्तं तावदेवास्ति, न ततः प्रागूध्र्ध्वमित्यर्थः । किन्तदिन्द्रियनित्यमित्यत आह-वचनम्। उच्यतेऽनेनेति वचनं शब्दः। एवमौदुम्बरायणोमन्यत इति वाक्यशेषः ॥इति प्रथमः खण्डः॥"
